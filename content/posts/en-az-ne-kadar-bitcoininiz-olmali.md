---
index: 4
title: "En az ne kadar Bitcoin'iniz olmalı?"
author: "Yves Bennaim"
authorURL: "https://twitter.com/ZLOK"
meta: |
  Birisi bana "Sizce çok çalışan ama çok para kazanmayan biri için ne kadar BTC yeterlidir?" diye sordu. Göründüğünün aksine, bu basit bir cevabı olmayan zor bir soru, çünkü çok fazla değişkeni var, yaş, coğrafi konum vb. Bu yüzden modüler bir cevap sunacağım...
translator: "Kemal"
translatorURL: "https://twitter.com/_pretyflaco"
translator2: "Kaan"
translatorURL2: "https://twitter.com/kaan_bey"
slug: "en-az-ne-kadar-bitcoininiz-olmali"
flag: "turkey"
img: 'ne-kadar-bitcoin'
tags:
    - translation
---

Birisi bana "Sizce çok çalışan ama çok para kazanmayan biri için ne kadar BTC yeterlidir?" diye sordu. Göründüğünün aksine, bu basit bir cevabı olmayan zor bir soru, çünkü çok fazla değişkeni var: yaş, coğrafi konum vb. Bu yüzden modüler bir cevap sunacağım.

Mümkün olduğunca geniş bir perspektiften bakarak, üzerinde düşünülmesi gereken birkaç önemli nokta tespit edebiliriz.

# 1- Spekülasyon yapmak yerine birikim yapın

Her şeyden önce, her zamanki uyarıyı aklınızda bulundurun: Asla tamamen kaybetmeyi göze alamayacağınız miktarda yatırım/spekülasyon yapma riskini almayın (örneğin, evinizi ipotek ettirip her şeyinizi Bitcoin ya da başka bir şey olsun tek bir sisteme yatırmak çok tehlikelidir).

Bitcoin'in sadece 13 yıllık bir geçmişi olduğunu ve hiç kimsenin önümüzdeki 10 yıl içinde olabilecek her şeyi tahmin edemeyeceğini de unutmayalım (hayal satan diğer "kripto" projelerinin dolandırıcılığından değil, bitcoin ağının kendisindeki kritik kusurlardan, hatta İnternet'ten, ülkenizdeki düzenlemelerdeki değişikliklerden vb. bahsediyorum).

Ayrıca, bitcoin kuru sıfıra düşmese bile, BTC geçmiş dalgalanmalarda olduğu gibi bir yıl veya daha uzun bir süre boyunca dolar karşısında değerinin %50'sini kaybedebilir. Kışı geçirecek rezerviniz olacak mı...?

Kısacası, bütçeniz ne olursa olsun, tüm BTC'lerinizin en azından geçici olarak sıfır değerinde olduğunu düşünün!

Sağlıklı bir yaklaşım, BTC birikimlerinize düzenli olarak biraz koyduğunuz bir kumbara olarak bakmaktır; biriktirebileceğiniz bir miktar.

Bazen verdiğim bir örnek bir paket sigaranın fiyatıdır. Günde bir paket sigara içen bir kişi 12 Mayis 2023 itibari ile 35 TL (1,65 Euro) ayda yaklaşık 1000 TL (50 Euro) harcıyor ve bu para kelimenin tam anlamıyla duman olup uçuyor. Bu kişi için ayda 50 Euro’yu bir kenara koymanın (örneğin BTC olarak) gerçek bir sorun olmayacağı düşünülebilir.

Basit bir hesaplama, 4 yıl önce başlayan aylık 50 Euro’luk bir BTC birikimi için harcanan toplam miktarın 2400 Euro ve bu şekilde elde edilen bitcoinlerin bugünkü değerinin yaklaşık 9300 Euro olacağını göstermektedir.

*UYARI: Bu örneğin amacı "fiyat her zaman yükselir ve geçmişte olanlar tekrarlanacaktır" demek DEĞİLDİR! Bu sadece, günde bir paket sigaraya eşdeğer bir miktarı "çöpe atmanın" belirli koşullar altında karlı bir bahis olabileceğini göstermek için bir ÖRNEKTİR.*

Dolayısıyla, artık gelecekteki nihai bir toplamdan değil, şimdiki zamanla ilgili yinelenen bir toplamdan bahsediyoruz. Bu, tüm farkı yaratan bir bakış açısı değişikliğidir.

BTC alımına baktığımız açıyı değiştirerek orijinal soruyu geçersiz kılıyor ya da tam tersine daha kullanışlı hale getiriyor.

Not: Bu örnek, haftada bir kez piyango oynayanlar için de geçerlidir.

# 2- Dünya nüfusu ve Bitcoin limiti

Kişi başına düşen BTC miktarı, konuya bakmanın başka bir yoludur (biraz hayali, kabul ediyorum, ama yine de ilginç). En fazla 21 milyon BTC'nin (bu 2,100,000,000,000,000 satoshi eder, bir satoshi BTC'nin en küçük birimidir) dolaşıma gireceğini ve dünya üzerinde 8 milyar insan olduğunu hatırlarsak, kişi başına ortalama 262,500 satoshi düşer. Bugün 100 franktan fazla BTC biriktirirseniz, küresel gezegen kütlesindeki payınızı çoktan biriktirmiş olursunuz. Hala çok erken.

Bir de tersinden bakalım: bugün dünyada 56 milyon milyoner, yani 1.000.000 $'a eşdeğer servete sahip insanlar var. Bu da dünya nüfusunun %1'ini temsil etmektedir. Eğer tüm BTC'leri paylaşmaya karar verselerdi, bu kişi başına yaklaşık 37'500'000 satoshi ederdi. Bu da şu anki fiyatla kişi başına yaklaşık 15.000 İsviçre Frangı eder. 15 bin İsviçre Frangı karşılığında gezegenin %1'inin bile sahip olamayacağı bir şeye sahip olabilirsiniz.

Bir başka açıdan bakacak olursak, dünyadaki tüm milyonerler 50.000.000 satoshiye (yarım BTC) sahip olmak isteselerdi, hepsini tatmin etmeye asla yetmeyecekti.

# 3- Bitcoin standardı

Bir başka hesaplama açısı da altın ve BTC arasındaki potansiyel eşdeğerliktir. Yeryüzündeki toplam altın kütlesini (kg başına 61.000 dolardan yaklaşık 175.000 ton) maksimum BTC sayısına bölersek, BTC başına 508.000 dolarlık teorik bir fiyata ulaşırız.

Bitcoin'in bugünkü altınla aynı düzeyde bir değer saklama ve takas aracı haline geldiği, merkez bankalarında rezervlerin bulunduğu, hatta Bretton-Woods öncesi altın standardına benzer bir "BTC standardının" olduğu bir gelecek hayal edersek, "milyoner" olmak için 2 BTC'ye sahip olmamız gerekir.

# 4- Güneşin altında eriyen bir buz küpü gibi

Hesaplamanın en acı yolu, enflasyondan korunmak için birikim yapmaktır.

Bugün, TL bazinda %100’u aşan korkutucu oranlar duyuyoruz ve hiçbir şey yapmamak, yani birikimlerinizi nakit olarak tutmak, onların kaçınılmaz bir şekilde erimesini izlemekle eşdeğer... Referans olarak, 1000 TL onumuzdeki sene değerinin yarısını kaybedecek ve o zamana kadar enflasyon %100 civarinda kalırsa 5 yıl içinde sadece 62,50 TL’lik alma gücüne sahip olacak.

Ne yazık ki, riskli olmayan hiçbir yatırım birikimlerinizi etkili bir şekilde koruyamaz. Enflasyondan daha fazla getiri sağlayan bir yatırıma ihtiyacınız var ve bu oranlarda göz ardı edilemeyecek bir risk anlamına geliyor. Üstelik herkesin bu tür bir getiriye erişimi yoktur.

Günlük bir paket sigara fiyatına geri dönersek ve BTC fiyatının uzun vadede biraz değer kazanacağını veya en azından yılda %100 düşmeyeceğini umarsak, birikimlerimizin bir kısmını bu metaforik buz küpünün erimesinin ölümüne karşı "korumayı" umabiliriz... Yukarıda tartışılan diğer noktaları her zaman akılda tutarak, tabii ki 1 numaralı kuraldan başlayarak.

# 5- İki pizza için milyonlar

Son bir düşünme açısı da Laszlo'nun meşhur "pizza" olayıdır. Hatırlatmak gerekirse, Bitcoin'in neredeyse fiyatının bile olmadığı ve medyada hiç yer almadığı 2010 yılında, ağdaki çok az sayıdaki katılımcıdan biri, kendisine iki pizza (yaklaşık 30 $) satacak olan herkese 10.000 BTC teklif etti. Bugünün fiyatıyla bu çok büyük bir para, ancak o zamanlar bu, fiziksel bir malın BTC ile satın alındığı ilk işlemdi ve bugün bildiğimiz Bitcoin ekonomisini başlattı.

BTC'nin fiyatının, bugün yatırılan 30 doların 12 yıl içinde milyonlar değerinde olacağı noktaya yükselmesi mümkündür. Yükselmemesi de bir o kadar olası. Elbette bunu kimse bilemez.

Ancak kesin olan bir şey var: bugün bu hikayeyi duyan ve kendi kendilerine "keşke o zamanlar Bitcoin'i bilseydim ve 30 dolara 10.000 BTC alsaydım..." diyen insanlar, o zamanlar 30 doların bugün olduğu kadar önemsiz göründüğünün farkında değiller.

Bugün 30 dolar size 75,000 satoshis satın alacaktır. Bitcoin'in fiyatının milyonlara yükseldiğini görüp görmeyeceğimizi, böylece 75.000'in bir hayatı değiştirip değiştiremeyeceğini tahmin etmek imkansız. Ancak kaybettiğinizde dramatik olmayacak kadar küçüktür ve eğer isterseniz düzenli birikim yapmak için bir kenara koymanız kolaydır.

# Sıfır ya da daha fazla

Dolayısıyla, "en az ne kadar BTC'ye sahip olmanız gerekir?" sorusu sorulduğunda, bunun kolay bir cevabı olmadığını anlarsınız. Warren Buffet gibi bazıları için bu "sıfır", Elon Musk gibi diğerleri içinse "sıfırdan fazla"...

Mümkün olan tek cevap arkadaşlarıma verdiğim tavsiyedir: en önemli şey öğrenmek ve anlamaktır. Ancak o zaman mali durumunuza, protokole ve ekosistemine olan güveninize bağlı olarak kendi sorunuza cevap verebilirsiniz.

Bu yüzden onları kendi imkanlarına göre (bir öğrencinin özel bir bankacı kadar kaybedecek parası yoktur) biraz yatırım yapmaya teşvik ediyorum, ancak nasıl çalıştığını öğrenmek, nasıl düzgün bir şekilde sahip olunacağını okumak, birikimlerini nasıl dikkatli bir şekilde koruyacakları konusunda kendilerini eğitmek, Bitcoin'in neden icat edildiği, genel olarak paranın nasıl çalıştığı, enflasyon, merkez bankaları vb. konularda kendilerini eğitmek istemelerine yetecek kadar.

Birkaç satoshiye sahip olmak, bu eşsiz sistemin teknolojisine, kültürüne ve finansal mekanizmalarına aşina olmanızı sağlar. Ve öğrendikçe, pozisyonunuzu genişletmek isteyebilirsiniz. (Ya da istemezsiniz. Ama nedenini bilirsiniz.)

Ve kim bilir, belki de birkaç yıl elinizde tutarsanız, o birkaç satoshi sonunda iki pizzadan biraz daha değerli olur.

[Orijinal Makale](https://bennaim.com/how-much-bitcoin-is-enough/)
İlk yayınlanma tarihi: 04/05/2022 |