---
index: 2
title: "Sevgili Ailem, Sevgili Dostlarım"
author: "Der Gigi"
authorURL: "https://dergigi.com"
meta: "Hala bitcoin'i olmayan herkese bir mektup."
translator: "Kemal"
translatorURL: "https://twitter.com/_pretyflaco"
slug: "sevgili-ailem-sevgili-dostlarim"
flag: "turkey"
img: 'sevgili-ailem'
tags:
    - translation
---

Bu mektubu yazıyorum çünkü iki şeye ikna oldum: (1) mevcut paramız temelden bozuk (2) daha iyi para kullanmak uzun vadede özellikle size - ve genel olarak topluma - fayda sağlayacaktır.

Para hassas bir konudur - çoğu insan bu konuda konuşmaktan hoşlanmaz, çünkü ya az paraları vardır ve utanırlar ya da çok paraları vardır ve korkarlar. Daha da az sayıda insan paramızın doğası hakkında bir şeyler bilir ki bu oldukça şaşırtıcıdır - sonuçta para medeniyetimizin temel bir aracıdır.

Dünya son birkaç on yılda büyük ölçüde değişti, para dünyası da öyle. Ancak korkarım ki, para sistemimizin temelinde yatan yapı daha iyiye doğru değişmedi. Dünyanın dört bir yanındaki hükümetlerin hiç yoktan trilyonlarca (T ile) dolar yaratıyor olması, para sistemimizin gerçeklikten ne kadar kopuk olduğunun bir kanıtıdır.

Umarım bu mektup daha iyi bir gelecek için tohumlar eker. Kişisel olarak sizin için daha iyi bir gelecek - ve hepimiz için daha iyi bir gelecek. Kısmen, size yazıyorum çünkü henüz gelecek olanlar konusunda endişeliyim. Yine de umutluyum, çünkü bu kez bir çıkış yolumuz var - bir B Planımız var.

# B Planı

Şimdiye kadar muhtemelen Bitcoin'i duymuşsunuzdur. Büyük haber kaynaklarında, televizyonda (sana bakıyorum CNBC) sıkça yer alan ve popüler kültürde (Simpsonlar, Bay Robot, Silikon Vadisi, The Big Bang Theory, Grey's Anatomy, Family Guy ve yine Simpsonlar) atıfta bulunulan bir isimdir. Bitcoin hakkında ne biliyor ya da bildiğinizi düşünüyor olursanız olun, göründüğünden çok daha ötesinde bir şey var.

Bitcoin ana akım medyada oldukça fazla yer bulmuş olsa da, Bitcoin'in ne olduğu ve dünyadaki rolünün ne olacağı hala büyük ölçüde yanlış anlaşılmaktadır. Ancak, kısmen Fed ve benzeri kurumların giderek daha pervasız hale gelen parasal müdahaleleri sayesinde, ana akım anlatı bile değişmeye başlıyor. Bitcoin artık suç ve darknet parası ile eşanlamlı değil. Bugün, giderek daha fazla sağlam para, mevcut sisteme karşı bir koruma, özgürlük için bir oy, farklı bir paradigma ile eşanlamlı hale geliyor.

Eğer bu yazıyı okuyorsanız ve hala hiç bitcoin'iniz yoksa, biraz bitcoin sahibi olmayı düşünebilirsiniz. Elinize birkaç satoshi (bir bitcoin'in küçük kesirleri) geçirmek ve geleceğin küresel parasını erken benimseyenlerden biri olmak hiç bugünkü kadar kolay olmamıştı.

Haberiniz olsun: Size Bitcoin'in nasıl çalıştığını anlatmayacağım. Büyüleyici tarihini, gizemli mucidini ya da arkasındaki muhteşem tasarımı, kriptografiyi ve oyun teorisini anlatmayacağım. Ekonomik teoriler, parasal özellikler ya da paranın tarihi hakkında da konuşmayacağım. Bunlarla ilgili pek çok kaynak var. Sonuçta bunun bir mektup olması gerekiyor, kitap değil.

Ancak, sizi önemsediğim için, size tekrar tekrar bir şey söyleyeceğim: Mümkün olan en kısa sürede satoshi'leri biriktirmeye başlayın.

# Satoshi'leri Biriktirmeye Bugün Başlayın

Partiye geç kaldığınızı, geminin denize açıldığını düşünebilirsiniz. Yanlış düşünüyorsunuz. Hala erkencisiniz. Bitcoin ilerlemeye devam edecek, boyut ve değer olarak büyüyecek ve bugün dünyayı yöneten hükümet kontrolündeki itibari para birimlerini yiyip bitirecek. Henüz erken olduğunu nereden mi biliyorum? Şimdiye kadar çoğu insan Bitcoin'i duymuş olsa da, çok az insan ona sahip veya kullanıyor. Ayrıca, Bitcoin'in piyasa değerini diğer varlıklar ve/veya paralarla karşılaştırırsak, Bitcoin'in büyümek için hala muazzam bir alana sahip olduğunu görürüz.

Bu yazı itibariyle Bitcoin'in piyasa değeri 137 milyar dolar civarındadır. Altının toplam piyasa değeri yaklaşık 9 trilyon $'dır (Bitcoin'den ~65 kat daha büyük). Gayrimenkulün küresel piyasa değeri ise 228 trilyon dolardır (~1664 kat daha büyük). Bitcoin bu değerin bir kısmını (gayrimenkul söz konusu olduğunda) ya da tamamını (altın söz konusu olduğunda) ele geçirebilir ve bu süreçte bu ve diğer varlıkları demonetize edebilir. Tekrar ediyorum: bunlar henüz erken günler.

Kabul etmek gerekir ki, bitcoin satın almak ve elde tutmak incelikli bir iştir. Kendinizi ayağınızdan vurmak kolaydır. Dolandırılmak kolaydır. Bitcoin'inize erişiminizi sonsuza dek kaybetmeniz mümkündür. Bu nedenle, bir uyarı vermek istiyorum: kendinizi eğitin ve dikkatli olun.

Ne yazık ki, neler olup bittiğini anlayan bir "Bitcoin Adamım" yoktu. Bana "güven bana, sadece biraz bitcoin al" diyen bir arkadaşım yoktu - ya da daha iyisi: "Güven bana, sadece düzenli olarak devamlı biraz satın al."

Bu yüzden şimdi sizin için bu Bitcoin Adamı olmak istiyorum. İşte size bir arkadaş olarak söyleyeceğim şey: "Bugün satoshi biriktirmeye başlayın." Eğer zaten yapıyorsanız, iyi. Yapmıyorsanız, biriktirmeye başlayın. O kadar da zor değil!

# Bitcoin Neden Gerekli?

Toplum olarak Bitcoin'e onun bize olduğundan daha fazla ihtiyacımız var. Para her türlü büyük ölçekli işbirliği için vazgeçilmez bir araçtır. Bir ölçüm cihazıdır, takas sorununa bir çözümdür, servetinizi zaman ve mekan içinde saklamak için bir araçtır ve daha pek çok şeydir. Kısacası: para karmaşık bir toplumun işleyebilmesi için gereklidir. Ancak, bir dizi finansal kriz ve belirli bir virüs salgını etrafındaki son olaylar, paramızın temelden bozuk olduğunu açıkça göstermiştir.

Virüs bize sadece insan hayatının kırılganlığını hatırlatmakla kalmadı, aynı zamanda tedarik zincirlerimizin ve diğer küresel sistemlerimizin kırılganlığını da ortaya çıkardı. Özellikle de finansal ve parasal sistemimizin gülünçlüğünü vurguladı. Birkaç gün içinde milyarlar basmaktan trilyonlar basmaya, trilyon dolar değerinde platin para basma önerilerine, sınırsız parasal genişleme'ye ve sonsuz nakit paraya geçtik. Ekonomistler ve politikacılar ekonomiyi kurtarmaktan, likidite enjekte etmekten, parasal genişlemeden, ters repo anlaşmalarından, batmak için çok büyük olanları (yine) kurtarmaktan - kaçınılmaz çöküşü ertelemek ve sorunu biraz daha ötelemek için ellerinden gelen her şeyi yapmaktan bahsediyorlar.

Kullanılan dil süslü olsa da, etkileri basittir: medeniyetimizin temel bir aracı eğilir ve bükülür. Hiperenflasyon, bu araç sürekli baskı altında sonunda kırıldığında meydana gelen şeydir. Hiperenflasyon olsun ya da olmasın, bireyler için yansımaları her zaman aynıdır: biriktirdiğiniz paranın değeri düşer, satın alma gücü azalır. Paranızın yatağınızın altında ya da banka hesabınızda olmasının bir farkı yoktur.

Ray Dalio'nun çok güzel bir şekilde açıkladığı gibi: borca dayalı para sistemimiz doğası gereği bozuktur. Bitcoin bunu düzeltiyor. Bunu düzeltiyor çünkü borca dayalı değil. Bunu düzeltiyor çünkü kesinlikle sınırlı bir arzı var. Bunu düzeltir çünkü keyfi olarak yaratılamaz; çünkü onu bozabilecek hiçbir bekçi, hiçbir merkezi güç yoktur.

Bitcoin modern para teorisinin panzehiridir. Fiat paranın çarpık dünyasını düzeltmek için gereklidir.

# Elimizdeki En İyi Para

Bitcoin'in parasal özellikleri, diğer tüm para türlerinden daha üstün olacak şekilde sıfırdan tasarlanmıştır. Son derece taşınabilir, mükemmel derecede kısıtlı, yüksek oranda bölünebilir, kolayca doğrulanabilir, dayanıklı, değiştirilebilir ve sansüre karşı olağanüstü dirençlidir. Bir arkadaşımın dediği gibi: Bitcoin, durdurulamayan bir PayPal'ın içinde uçan süper altın parçalarıdır. Şimdiye kadar elimize geçen en iyi para.

Bitcoin'e bu özellikleri kazandıran hiçbir merkezi otorite yoktur. Bu özellikler sistemin içinden doğal olarak ortaya çıkmaktadır ki bu da önemli olduğu kadar güzel bir gerçektir. Dolayısıyla, Bitcoin halkın parasıdır: halk için, halk tarafından. Kimse tarafından kontrol edilmez; herkes tarafından denetlenebilir ve kullanılabilir.

Will Rogers'ın doğru bir fikri vardı: sınırlı olanın değeri vardır. Bununla birlikte, bir değer deposu olarak Bitcoin birçok yönden topraktan (ve bu bağlamda altından) üstündür. Başka hiçbir varlık internet veya diğer iletişim kanalları üzerinden sihirli bir şekilde iletilemez. Bitcoin yalnızca bilgi olduğu için tüm varlıklar arasında en yüksek değer yoğunluğuna sahiptir. Kafanızda bir milyar dolar değerinde bitcoin olabilir ve çırılçıplak soyulsanız bile servetinizi koruyabilirsiniz.

Bitcoin hakkında pek çok yanlış anlama olsa da, aşağıdakiler muhtemelen en belirgin olanlarıdır:

- Bitcoin çok pahalıdır
- Bitcoin eski bir teknolojidir
- Bitcoin çok karmaşıktır
- Bitcoin riskli ve spekülatiftir
- Bitcoin'in yerini başka bir coin alacak

Bunları kısaca teker teker inceleyelim.

Bitcoin çok pahalıdır: Tam tersine! "Bütün bir coin'e ihtiyacım var" önyargısının sizi yanıltmasına izin vermeyin. Bitcoin hala çok ucuz. Ancak, bu şekilde düşünüyorsanız, yalnız değilsiniz. İnsanlar başlangıcından bu yana Bitcoin'in çok pahalı olduğunu düşünüyor. Eğer bakış açınız hala itibari paraya dayanıyorsa her zaman çok pahalı olacaktır.

Bitcoin eski bir teknolojidir: Her şeyden önce Bitcoin teknolojik olmaktan ziyade parasal bir icattır. Toplumumuzun parasal temel katmanını değiştirmeyi amaçlamaktadır - akıllı telefonunuz için bir sonraki viral uygulama değildir. İkincisi, Bitcoin hızlı bir şekilde gelişmekte ve evrim geçirmektedir. Tüm gelişmelere ayak uydurmak neredeyse imkansız.

Bitcoin çok karmaşıktır: Kabul etmek gerekir ki Bitcoin'i anlamak pek de kolay değil. (Ama geleneksel finans sistemi de öyle.) Neyse ki, diğer tüm karmaşık teknolojilerde olduğu gibi, kullanımı tam bir anlayış gerektirmiyor. Öyle olsaydı, muhtemelen akıllı telefonunuzu kullanamaz, internete giremez ya da arabanızı süremezdiniz. Ve kullanım açısından Bitcoin her geçen gün daha da kolaylaşıyor. Tıpkı birkaç on yıl önce internet kullanmanın pek de kolay olmaması gibi, bugün Bitcoin kullanmak da zaman zaman zorlayıcı olabiliyor.

Bitcoin riskli ve spekülatiftir: Spekülasyon yapma. Alçakgönüllü olun ve satoshi biriktirmeye başlayın. Bu sizin için yeterince iyi değilse, %5 bitcoin ve %95 nakitten oluşan bir portföyün son 6 yıldır her yıl risk ve getiri açısından hisse senetlerinden daha iyi performans gösterdiği gerçeğine ne dersiniz? Hâlâ çok mu riskli?

Bitcoin'in yerini başka bir coin alacak: Bitcoin dijital kıtlığın tartışmasız kralı ve tek ciddi rakibidir. En iyi ağ etkilerine, en yüksek likiditeye ve birçok büyüklük sırasına göre en yüksek güvenliğe sahiptir. Başka hiçbir şey ona yaklaşamaz ve ben de başka bir coin'in adını anarak dijital mürekkep harcamak istemiyorum. Bitcoin'in taklitleri hakkında söyleyeceğim tek şey şu: onlara dokunmayın. Sirenlerin'in çöpcoin şarkısına karşı koymak zor olsa da, bunlara çöpcoin denmesinin bir nedeni var. Bitcoin kopyalanamaz. Kazanan her şeyi alır ortamında yola bağlı bir icattır.

Çöpcoinler çıkmaz sokaktır. Bu yola girmeyin. Orada sizi acı ve kederden başka bir şey beklemez.

# Satoshi Toplamak Neden Üstündür?

Bu yazı itibariyle, 1$ size 14,488 satoshi satın alacaktır. 70 dolar harcadığınızda bir satoshi milyoneri olursunuz. Bitcoin pahalı. Satoshi ucuz.

Yukarıda da belirtildiği gibi, bitcoin yüksek oranda bölünebilir. Yine, herhangi bir birim önyargısının sizi kandırmasına izin vermeyin: herkese yetecek kadar bitcoin var. Büyük miktarlarda bitcoin satın almaya çalışmak genellikle piyasayı zamanlamaya çalışmaya yol açar. Sat biriktirmek bu psikolojik baskıyı ortadan kaldırır. Daha da iyisi: Sat biriktirme işlemini otomatikleştirmenize olanak tanıyan pek çok hizmet mevcuttur. Ayarlayın ve unutun; birikiminiz otomatik olarak büyüyecektir. Mükemmel zamanlama konusunda endişelenmenize gerek yok, çılgınca fiyat kontrolü yok, emanetçilere maruz kalmak yok.

Hepimiz eski bir atasözünü biliriz: "Ağaç dikmek için en iyi zaman 20 yıl önceydi. İkinci en iyi zaman ise şimdi." Aynı şey satoshi biriktirmek için de geçerlidir - ancak Bitcoin 20 yıl önce yoktu. Şu anda 11 yaşının biraz üzerinde ve küresel bilince sadece birkaç yıl önce girdi.

Mesele şu: Bitcoin'e %0 ayırdığınız için kendinizi hırpalamayın. Sıfırdan kalkmak için çok geç değil. Tekrar ediyorum: Çok geç değil. Hâlâ erkencisiniz. Şu anda hala diğer paraları bitcoin ile takas edebiliyorsunuz. Gelecekte, muhtemelen onu kazanmanız gerekecek. Şöyle düşünün: Bitcoin'in izlediği yörünge devam ederse, itibari paranızı bitcoin ile değiştirmek için asla kötü bir zaman olmayacak.

Bitcoin bir biriktirme oyunudur. Bunu anladığınızda, satoshi biriktirmek bariz bir strateji haline gelir. Esnek olmayan arz ve nispeten küçük piyasa değeri, bitcoin'i diğer varlıklardan daha oynak hale getirmektedir. (Yine de, geleneksel piyasalardaki son hareketlerle karşılaştırıldığında, bitcoin nispeten istikrarlıdır). Satoshi biriktirmek piyasanın oynaklığını görmezden gelmenizi sağlar. Odak noktası alım satım değil, pasif birikimdir.

Yeterince uzaklaştığınızda Bitcoin'in fiyat hareketinin yukarı ve sağa doğru olduğu açıkça görülür. Bu eğilimin devam edeceğine inanmak için nedenler var. Bu yükseliş trendi bozulmamış olsa bile, bitcoin fiyatı muhtemelen bir süre daha dalgalı kalacaktır. Benim tavsiyem: fiyatı görmezden gelin. Sıfırdan çıkın. Hâlâ sıfır satoshi'iniz mı var? Tembelliği bırakın - biriktirmeye başlayın!

Unutulmaması gereken bazı hususlar:

- Alım satım yapma
- Sıfırdan çık
- Auto-DCA ile otomatikleştirin
- Herkes geç kaldığını düşünüyor
- Bir bitcoin'in bir kısmını satın alabilirsiniz
- Güvenilir üçüncü kişiler güvenlik açıklarıdır
- Piyasadaki zaman, piyasanın zamanlamasını yener
- Altın vardır ve aptal altını vardır - çöpcoinlerden uzak durun

Satoshi'lerı biriktirmeye başlamak için yeterli paranız olmadığını düşünebilirsiniz. Bundan şüpheliyim. Eğer bunu okuyorsanız, muhtemelen 4. seviyedesiniz ve günde bir ya da iki dolar ayırabiliyorsunuz. Unutmayın: birkaç dolar size on binlerce satoshi satın alacaktır. Ayrıca, size satoshi olarak geri ödeme yapan geri ödeme hizmetleri gibi satoshi biriktirmenin dolaylı yolları da vardır. Ayrıca kötü bir alışkanlığınızdan kurtulabilir ve biriktirdiğiniz parayla satoshi biriktirmeye başlayabilirsiniz. Bir taşla iki kuş.

Satoshi'ler hala aptalca derecede ucuz. Bahse girerim ki yakında 1 dolara on binlerce satoshi almanın mümkün olmayacağı bir zaman gelecek. Doların satın alma gücü sürekli düşüyor; bitcoin'in satın alma gücü ise geçmişte olduğu gibi yükseliyor. Fakat bitcoin fiyatı büyük ölçüde artmaya devam etse bile, öngörülebilir gelecekte muhtemelen 1$ ya da daha düşük bir fiyata birkaç satoshi alabileceksiniz.

Şüphecisin, anlıyorum. Ben de şüpheciydim. Bitcoin'in ne olduğunu anlamam çok uzun zaman aldı. Bu sihirli internet parasına biraz satın alacak kadar güvenmem daha da uzun sürdü. Ve ondan sonra, alım satımı bırakıp biriktirmeye başlamam da biraz zaman aldı. Umarım size biraz zaman kazandırır ve bir sürü dertten kurtarır bu nasihat: Satoshi biriktirmeye başlayın. Ne kadar erken başlarsanız ve süreci ne kadar otomatikleştirirseniz o kadar iyi.

Tüm bunlar söylenirken, bir uyarıda bulunmak istiyorum:

- Küçük başlayın. Kaybetmeye razı olduğunuzdan daha fazla para yatırmayın.
- Alçakgönüllü olun. Açgözlülük yapmayın. Kendinizi fazla zorlamayın.
- Anahtarlar sizin değil ise, bitcoin de sizin değil. Emanetçilere güvenmeyin. Güvenilir üçüncü tarafların güvenlik açığı olduğunu hiçbir zaman unutmayın.
- Güvenmeyin, doğrulayın. Herkesin dolandırıcı olduğunu varsayın.
- Kendi araştırmanızı yapın. Bitcoin doğası gereği açıktır, bu nedenle ne olduğunu ve nasıl çalıştığını incelemekte özgürsünüz. Bir başlangıç noktasına ihtiyacınız varsa kapsamlı bir kaynak listesi hazırladım.

Bitcoin ile birikim yapmaya başlamak için daha iyi bir zaman olamazdı. Yerel para biriminizin belirli bir miktarını her hafta, ay veya gün otomatik olarak bitcoin'e dönüştürmenize olanak tanıyan birçok hizmet mevcuttur. Yakında güncelliğini yitirebilecekleri için burada herhangi bir öneride bulunmaktan kaçınacağım. Sizin için en iyi hizmetin hangisi olduğunu siz bulun. Yerel rahibinizle veya size en yakın bitcoin adamıyla iletişime geçin. Eğer satoshi biriktirmenin ne anlama geldiğini bilmiyorsa, daha iyi bir bitcoinci bulun. (Ve eğer o kişi ben isem, lütfen benimle iletişime geçin).

Bitcoin geleceğe yönelik bir yatırım olsa da, ben onu spekülatif bir yatırım olarak görmüyorum. Ayrıca tekrar dolar, euro ya da yen karşılığında satılacak bir varlık olarak da görmüyorum. Bir söz vardır: Hazır olduğunuzda, bitcoin'inizi satmak zorunda kalmayacaksınız.

# Hazır Olduğunuzda

İtibari paranızı bitcoin ile değiştirmek, doğası gereği istikrarsız olan bir sistemden kırılganlığı önleyici bir sisteme geçiştir. Bu bir servet sigortasıdır ve toplumun daha iyi, daha dürüst bir temel katmanı için bir oydur. Bitcoin'in hala çok yüksek bir potansiyele sahip olduğuna inanıyorum. Dolayısıyla, bu yükselen paraya ne kadar erken maruz kalmaya başlarsanız, yükselen satın alma gücünden faydalanmak için o kadar iyi bir durumda olabilirsiniz. Başka bir deyişle, mümkün olan en kısa sürede sat biriktirmeye başlamalısınız. Bununla birlikte, Bitcoin'in siz hazır olur olmaz sizin tarafınızdan anlaşılacağına da inanıyorum. Sonuç olarak, bir bitcoin'in ilk kesirlerinin, onları almaya hazır olduğunuz anda sizi bulacağına inanıyorum. "Atı suya götürebilirsiniz ama içmesini sağlayamazsınız" derler.

Bitcoin sahibi olmanın kişisel sorumluluk gerektirdiğini göreceksiniz: kendi araştırmanızı yapmanız, güvenli bir şekilde nasıl kullanacağınızı ve saklayacağınızı öğrenmeniz ve genellikle üçüncü bir kişi tarafından sizin için yapılan birçok şeyi kendiniz yapmanız gerekecektir. Hayatta hiçbir şey bedava değildir ve Bitcoin'in sağladığı özgürlüklerin bedeli kişisel sorumluluktur.

Her halükarda, Bitcoin siz hazır olduğunuzda hazırdır. Ortadan kaybolmayacak ve eğer hazırsanız kimse sizi bir miktar edinmekten alıkoyamayacak. Bitcoin'in güzelliği de burada: siz kullansanız da kullanmasanız da o her zaman sizin için hazır olacak.

Kabul etmek gerekir ki Bitcoin tuhaf bir canavar. Karmaşık, bunaltıcı, hatta belki biraz korkutucu. Ancak, bu tuhaf yaratıkla ne kadar çabuk dost olursanız, gelecek için o kadar iyi bir donanıma sahip olursunuz. Onunla dost olmanın en iyi yolunun da satoshi biriktirmeye başlamak olduğuna inanıyorum. Bilge bir ihtiyarın bir zamanlar dediği gibi: "Sadece bitcoin alın, o kadar da zor değil."

Sorumluluk Reddi: Bunu söylemeye gerek yok, ancak korkarım bunu açıkça belirtmek zorundayım: Bu bir finansal tavsiye değildir. Bu bir yatırım tavsiyesi değildir. Bu mektubu, arkadaşlarım veya ailem bitcoin ile ilgili her konuda bana ulaştığında elimde bir şeyler olması için yazdım. Başkalarının da faydalı bulabileceğini düşündüğüm için yayınladım. Eğer beni gerçek hayatta tanımıyorsanız, ben sadece internetten rastgele bir adamım. Bir köpek de olabilirim. Buna göre hareket edin.

# Başlarken

- İlk Bitcoin Mobil Cüzdanınızın Kurulumu
- Bitcoin Kullanmaya Başlamak için 12 Adımlı Giriş
- Bitcoin ile başlangıç

# Daha Fazla Okuma

- Vijay Boyapati'den Bitcoin İçin Boğa Senaryosu
- Parker Lewis'ten Yavaş Yavaş, Sonra Birdenbire serisi

# Daha Fazla Dinleme

- John Vallis'ten Geleneksel Yatırımcılara Bitcoin'i Açıklamak
- Peter McCormack tarafından yazılan Yeni Başlayanlar İçin Bitcoin Rehberi

# Daha Fazla Kaynak

- bitcoin.page
- bitcoin-only.com
- bitcoin-resources.com
- 21lessons.com/rabbithole

# Teşekkür

- Brekkie ve Fab'a bu mektubun önceki taslakları hakkındaki değerli geri bildirimleri için teşekkür ederim.
- Hass'a redaksiyon ve AutoDCA tepesinde ölme isteği için teşekkürler.