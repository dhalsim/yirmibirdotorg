---
index: 22
title: "Kriptoyu Kovalarken Bitcoin'i Buldum"
meta: "İlk Bitcoin'imi 2017'de coinbase'den aldım. Devrimsel bir şeyin başlangıcı olması gereken şey, dikkat dağıtıcı bir sirke dönüştü."
author: "UnderCoercion"
authorURL: "https://x.com/UnderCoercion"
translator: "Kemal"
translatorURL: "https://twitter.com/_pretyflaco"
slug: "kriptoyu-kovalarken-bitcoini-buldum"
flag: "turkey"
img: 'kriptoyu-kovalarken-bitcoini-buldum'
tags:
    - translation
---

İlk Bitcoin'imi 2017'de coinbase'den aldım. Devrimsel bir şeyin başlangıcı olması gereken şey, dikkat dağıtıcı bir sirke dönüştü. Coinbase bana Bitcoin'in neden dönüştürücü olduğunu öğretmek yerine, beni yalanlardan oluşan küçük parlak eğlence evlerine sürükledi. “Öğrenmek için kazan” programları yüceltilmiş bir yem ve aldatmacaydı. Bana öğretmediler, beni sattılar. Beni kolay zenginlik peşinde koşan çocukların eşeğe dönüştüğü Kripto Zevk Adası'na sattılar.

Ve ben tam bir ahmaktım.

Her şeyle uğraştım: DeFi, yield farming, staking, altcoin kumarı. Bunlar sadece dikkatimi dağıtmakla kalmadı, beni önemli olan tek şeyden, Bitcoin'den uzaklaştırdı. Bitcoin El Salvador'daki yaşamları dönüştürmekle meşgulken, ben Cake token'ları topluyor ve bir aptal gibi Electroneum “bulut madenciliği” yapıyormuş gibi davranıyordum. Bitcoin dünyayı değiştiriyordu ve ben nasıl olup da kriptoyu çözemediğimi anlamaya çalışırken sürekli bir kafa karışıklığı içindeydim.

Sonra 2022 vurdu. Kanada'daki Kamyoncu Mitingi beni olduğum yerde durdurdu. Hükümetin barışçıl protestoculara bağış yaptıkları için insanların banka hesaplarını dondurmasını izlemek sonunda gözlerimi açtı. İşte o zaman nihayet anladım. Bitcoin hantal bir teknoloji deneyi değildi. Tiranlığa karşı bir silahtı. Hükümetler güçlerini sergilerken, Bitcoin dokunulmazdı - küresel, durdurulamaz bir özgürlük makinesi. Partiye geç kalmıştım ama aşık oldum.

Coinbase yüzünden değil. Yılan yağı eğitim programları ya da kripto palyaço arabası yüzünden değil. Hayır, sonunda gözlerimi açan o sözde zehirli Bitcoin Maxi'ler oldu. Herkesin nefret etmeyi sevdiği insanlar -dolandırıcılıkları ortaya çıkaran ve esir almayanlar- bana “kripto” hakkında Coinbase'in öğretebileceğinden çok daha fazlasını öğrettiler.

Bitcoin'e olan yolculuğum onların çöpleriyle geçen dört yıl yüzünden gecikti. Dört yıl boyunca işe yaramaz DeFi çiftliklerini kovaladım, çöp tokenları istifledim ve beni dolandıran aynı insanlardan “bir şeyler öğrenmeye” çalıştım.

Ben hayatta kaldım.
Çoğu kurtulamadı.
Ben biraz kaybettim.
Birçoğu her şeyini kaybetti.
Ben geciktim.
Çoğu hiç ulaşamadı.

Hayatımın dört yılını boşa harcadığın için teşekkürler Coinbase. Yine de buraya geldim.

Coinbase'in iyilik için bir güç olma şansı vardı. Eğitimci olabilirlerdi. Devrimciler. Bir hareketin liderleri. Bunun yerine, bir uygulamada Vegas oldular - insan açgözlülüğünden kâr eden başka bir kumarhane. Kumarhaneler asla iyi adamlar değildir. Tarih onları unutacak. Brian Armstrong? En iyi ihtimalle Blok Boyut Savaşları'nda bir dipnot.

Bitcoin'in onlara ihtiyacı yok. Hilelere, verim çiftliklerine ya da sahte öğrenme programlarına ihtiyacı yok. Bitcoin kaçınılmazdır. Gerçek, kodla sarılmıştır. Ve bu kripto dikkat dağıtıcılarının her birinden daha uzun ömürlü olacaktır.

[Orijinal Makale](https://x.com/UnderCoercion/status/1868377447810338967)  
İlk yayınlanma tarihi: 15 Aralik 2024