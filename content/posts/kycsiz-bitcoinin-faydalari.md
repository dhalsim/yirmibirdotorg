---
index: 20
title: "Kimliklendirilmemiş (KYC'siz) Bitcoin'in Faydaları"
meta: "Bitcoin yeryüzünün özgürlük parasıdır; ama Bitcoin yıllar süren bu geliştirme süresince büyümeye devam ettikçe Bitcoin'in gerçek potansiyelini engellemek için regülasyonlar ve politik taktikler uygulanmaktadır."
author: "Brady Noah"
authorURL: "https://freedom.tech/author/brady/"
translator: "Emir Yorulmaz"
translatorURL: "https://twitter.com/_untreu"
slug: "kycsiz-bitcoinin-faydalari"
flag: "turkey"
img: 'kycsiz-bitcoinin-faydalari'
tags:
    - translation
---

Bitcoin yeryüzünün özgürlük parasıdır; ama Bitcoin yıllar süren bu geliştirme süresince büyümeye devam ettikçe Bitcoin'in gerçek potansiyelini engellemek için regülasyonlar ve politik taktikler uygulanmaktadır.   
   
Kimliklendirilmemiş Bitcoin en basit haliyle özgürlük parasını temsil eder ve sahiplerine çalınma veya ele geçirilme riski olmaksızın kendi koşullarına göre özel işlem yapma konusunda sınırsız finansal özgürlük sağlar.   
   
“Özgürlük parasına” sahip olmak kulağa hoş gelse de, KYC'siz Bitcoin'in gerçekten tadını çıkarabileceğiniz artıları nelerdir?   
   
## Kimliklendirme (KYC) nedir?   
Öncelikle, kimliklendirilmemiş Bitcoin'in ne olduğunu anlamak için kimliklendirilmemin ne olduğunu anlamamız gerekiyor.   
   
KYC ya da "Müşterini Tanı" (Know Your Customer), işletmelerle etkileşime giren müşterilerin kimlik bilgilerinin toplanması ve doğrulanması için standartlaştırılmış bir süreçtir. İşletmelerin botlar ya da suçlular yerine gerçek müşterilerle çalıştıklarını bilmelerini sağlamayı amaçlar.   
   
Bu kimliklendirme; borsadan borsaya değişmekle birlikte ev adresiniz, telefon numaralarınız, bir tür devlet kimliği ve potansiyel olarak daha fazlası hakkında bilgi toplar.   
   
Bitcoin bağlamında, merkezi borsalar - Bitcoin satın aldığınız yerler - düzenleyici rejime uymak için KYC prosedürlerini uygulamaktadır. Fidelity ve BlackRock gibi ana akım ETF sağlayıcıları - ki bunlar muhtemelen milyarlarca, hatta trilyonlarca dolar sermayeyi Bitcoin'e aktaracaklardır - tüm KYC kapıları platformlarına açılır, böylece sizin için tuttukları fiat cinsinden bir senedi satın almadan önce onlarla kişisel bilgilerinizi payalşırsınız.   
   
Bu kesinlikle Satoshi'nin Bitcoin vizyonuyla uyumsuzdur.   
   
## KYC'nin Problemi   
Tüm bunlar koruma adına yapılsa da bu Kimliklendirme (KYC) aslında yasa dışı finansal faaliyetler nedeniyle kaybedilen kaynaklardan daha fazla kaynağın israf edilmesine ve insanların verilerini bir bal küpünde toplayarak çevrimiçi faaliyetlerini tehlikeye atmasına neden oluyor.   
   
KYC'nin daha büyük tehlikelerini detaylandıran yazar Olivier Roland'ın Europol verilerine dayanarak yaptığı tahminlere göre, AB'nin her yıl KYC/AML (kara para aklamayı önleme) uyum maliyetleri için ~144 milyar € harcarken, sadece ~1.2 milyar € suç fonuna el koyduğunu görüyoruz.   

![kyc.png](/images/content/blog/kycsiz-bitcoinin-faydalari/kyc.png)   
*Dünya genelinde KYC/AML uygulamalarına 304 milyar dolar harcanmış ve toplamda sadece 3 milyar dolar gelir elde edilmiştir.*   

Dolayısıyla KYC/AML koruması iyi niyetli olsa da, maliyetleri faydalarından çok daha ağır basmaktadır.   
   
KYC'nin yaptığı tek şey, sıradan insanların kimliklerini ifşa etmek ve onları risk altına sokmaktır. Hindistan'da büyük bir ödeme sağlayıcısı olan MobiKwik'e bakın. Mart 2021'de, önceki bull run'ın zirvesindeyken, bir bilgisayar korsanı MobiKwik'in merkezi ağını kırmayı ve tarihteki en büyük KYC veri sızıntılarından birini gerçekleştirmeyi başardı. Bilgisayar korsanının tüm müşteri KYC veritabanına erişim sağladığı ve daha sonra bunu 1,5 BTC karşılığında darkweb'e sunduğu iddia ediliyor.   
   
Bu hackerların ele geçirebildiği verilerden bazıları:   
1) Kredi kartı bilgileri, pasaport bilgileri ve bireylerin KYC selfie görüntüleri de dahil olmak üzere 3 milyondan fazla tüccarın KYC verilerinden oluşan 7 buçuk terabaytlık veri.
2) Ay, yıl ve kart karması ile birlikte 40 milyon 10 haneli kart numarası.
3) 99 milyon mail (posta), telefon şifresi ve adres
4) 350 GB MySQL dökümü.
5) Yüklü uygulamalardaki veriler, IP adresleri, GPS konumları ve daha fazlası.
6) Diğer şirketlere ait veritabanları.   
   
Telefon numaranıza, e-postanıza ya da diğer çevrimiçi hesaplarınıza çok sayıda spam çağrı geliyorsa, bunun nedeni muhtemelen KYC'ye zorlanan vatandaşlara zarar veren bu tür büyük veri sızıntılarıdır.   
   
Finansal özgürlük isteyebilirsiniz ve Bitcoin kendi kendini saklama yoluyla bunu herkes için mümkün kılabilirken, coinlerinizi KYC tarafından korunan bir borsa aracılığıyla satın almak, Bitcoin'i borsadan çıkardıktan sonra bile (Bitcoin'inizi daha sonra karıştırmadığınız sürece, ancak buna daha sonra değineceğiz) bu Bitcoin'in defterdeki etkinliğini izlemelerine olanak tanır.   
   
Mali durumunuzu gerçekten özel kılmak ve kendi paranızı tutmanın tam özgürlüğünün tadını çıkarmak istiyorsanız, KYC'siz (Kimliklendirilmemiş) Bitcoin aradığınız şeydir.   
   
## Kimliklendirilmemiş (KYC'siz) Bitcoin nedir?   
Adından da anlaşılacağı üzere, KYC'siz Bitcoin, KYC işlemcilerinin uyguladığı tüm bu veri toplama işlemlerinden geçmemiş Bitcoin'dir. Bu nedenle KYC'siz Bitcoin, herhangi bir KYC veritabanıyla ilişkili işlem geçmişine sahip olmadığı için sahibinin kimliğini tamamen gizli tutar.   
Bu, madencilikten, Lightning ödemelerini yönlendirmekten, anonim müşterilerden çevrimiçi veya şahsen yapılan ödemelerden veya KYC'siz Bitcoin borsaları aracılığıyla yapılan satın alımlardan anonim olarak kazandığınız Bitcoin'dir.   
KYC'siz Bitcoin, kimse faaliyetlerinizi takip edemeden size özel olarak tasarruf etme ve harcama yapma özgürlüğü verir.   
Birçok kişi, KYC'siz Bitcoin satın almanın genellikle mevcut fiyatının üzerinde ek bir yüzde komisyonuyla geldiğini belirtmekle birlikte, KYC borsalarında ödediğiniz “standart” fiyatın aslında indirimli olduğu; çünkü aynı zamanda verilerinizle ödeme yaptığınız da dikkate almaya değer olacaktır.   
Ancak bir kez KYC'siz Bitcoin'i ilk kez elinize aldığınızda, KYC borsalarına paranızın yanı sıra verilerinizi de vermenin sunamayacağı pek çok avantajdan yararlanacaksınız.   
   
## Kimliklendirilmemiş (KYC'siz) Bitcoin'in 10 Artısı   
1. Gizliliği en üst düzeye çıkarır: KYC'siz Bitcoin, herhangi bir dış kuruluş tarafından kimliğinize kolayca bağlanamaz, bu nedenle paranızı finansal gözetim olmadan yönetmek için siz ve yalnızca siz bağımsız erişime sahip olursunuz.   
2. Sansüre karşı direnç: KYC'siz Bitcoin'i takip edemediğiniz için, hiçbir yerel rejimin varlığından bile haberdar olmadığı Bitcoin'den yapılan işlemleri engelleme potansiyeli olmadığından, dünyada her yerde harcayabileceğiniz tek paradır. Bu, özellikle düşmanca bir hükümetin ülke içinde Bitcoin harcamanızı görmesi ve bunu durdurmak için kapınızı çalması ihtimalini azaltır.   
3. El koymaya karşı direnç: Ayrıca, gerçekten KYC'siz ise Bitcoin'inize el konulması konusunda endişelenmenize gerek kalmayacaktır. Executive Order 6102 tarzı bir el koyma durumunda, yalnızca anahtarlarını ve kişisel bilgilerini KYC'li emanetçilere teslim edenler Bitcoin'lerini kaybedebilir. Bu arada siz de geceleri rahat uyuyabilirsiniz.   
4. Her zaman, her yerden erişilebilir: Hiçbir devlet sansürü veya sınırlı “işlem saatleri”, ihtiyacınız olduğunda paranıza erişmenizi engelleyemez. KYC'siz Bitcoin ile, Bitcoin'inize erişmek ve harcamak için başka herhangi bir kuruluşun zamanlamasına veya kurallarına güvenmek zorunda kalmayacaksınız. Kullanıcıları aniden kör eden, Bitcoin'lerini çekmelerini veya taşımalarını engelleyen ve hatta hesaplarına erişimlerini tamamen kesen borsaların uzun bir geçmişi vardır. Tüm bunlar olurken, müşteri verilerini tüm dünyanın görmesi için kasıtlı olarak doxxing yapıyorlar (Celsius'tan bahsediyorum).   
5. Bitcoin ağının güçlendirilmesi: Bitcoin ağı ne kadar KYC'lenirse devletin ağ üzerinde uygulamaya çalışabileceği kontroller de o kadar artar. Merkezi kuruluşlar zaman içinde merkezi olmayan ağları hiçbir zaman tam olarak kontrol altına alamasa da, KYC kesinlikle bunu kolaylaştırır ve uzun vadede Bitcoin'in benimsenmesini geciktirir. Öte yandan, KYC'siz Bitcoin, dışarıdan bir tarafın zorlaması veya manipüle etmesi imkansız olan daha fazla coin yarattığı için Bitcoin ağının direncini korur.   
6. Veri sızıntılarına karşı koruma: Bitcoin'iniz herhangi bir KYC veritabanına bağlı olmadığından, Bitcoin'e sahip olduğunuza dair bilgilerin bilgisayar korsanlarına veya dolandırıcılara çevrimiçi olarak sızdırılması riskini taşımazsınız. Paranız hiçbir zaman gizliliğiniz için bir risk kaynağı olmamalıdır ve KYC'siz Bitcoin bunu yapabilen tek paradır.   
7. Anonim borçlar: Daha pratik bir uygulama ile kredileri tamamen anonim olarak finanse edebilir, gizliliğinizi korurken finansal araçların esnekliğini sağlayabilirsiniz. lend.hodlhodl.com gibi platformlar, nakit eşdeğeri bir kredi arıyorsanız stabilcoinler de dahil olmak üzere diğer kriptolar için Bitcoin kredisi almanıza olanak tanır.   
8. Anonim bağışlar: Dünyanın bulunduğunuz bölgesi belirli gruplara yönelik hayırsever faaliyetleri desteklemiyorsa, istediğiniz yere bağış yapmak ve paranızla gerçekten konuşmak için KYC'siz Bitcoin kullanabilirsiniz. Ya da dünyanın dört bir yanındaki insanlar için bireysel egemenlik sağlayan özgürlük teknolojisini desteklemek için kullanabilirsiniz.   
9. Yalnızca acil durumlarda kullanın: Bitcoin'den faydalanmaya devam ederken günümüzün mevcut para rejimine uyum sağlamak için, günlük harcamalarınızı ve faturalarınızı KYC'li Bitcoin yığınınızla finanse etmeyi seçebilir ve yığınınızın daha küçük bir kısmını KYC'siz Bitcoin olarak saklayabilirsiniz. Bu şekilde, bir yandan Bitcoin standardını benimseme yolunda doğru bir adım atarken, diğer yandan da hükümetin aşırı erişimine karşı korunmuş olursunuz. Bu, herhangi bir yeni Bitcoin kullanıcısının KYC'siz Bitcoin ile atacağı pratik bir ilk adımdır. Ve her zaman olduğu gibi, kimsenin servetinizi sizden almasını önlemek için KYC'li Bitcoin olsun ya da olmasın kendi anahtarlarınızı elinizde tutun.   
10. Bitcoin ve gizlilik ekosistemini keşfetmek: Dünyanın dört bir yanındaki geliştiriciler, insanların çevrimiçi yaşamlarını korumak için şifreli mesajlaşma programları, sosyal ağlar, açık kaynaklı VPN'ler ve diğer gizlilik odaklı araçlar geliştiriyor. Bu platformlardan bazıları Bitcoin ödemelerini kabul ediyor ve bu da onları KYC'siz Bitcoin'inizi harcamak için mükemmel bir çıkış noktası haline getiriyor. KYCnot.me, KYC'siz Bitcoin'lerinizi zincir üzerinde veya Lightning üzerinden, ayrıca Monero, fiat ve hatta nakit olarak harcayabileceğiniz bazı Bitcoin platformlarını ve diğer KYC'siz gizlilik araçlarını keşfetmek için mükemmel bir kaynaktır.   
   
   
# Talihsiz bir ironi   
KYC'siz Bitcoin özgürlük parası olarak pekçok faydayı beraberinde getirse de, onu elde etmenin ve harcamanın yolları o kadar da özgür ve kolay erişilebilir değildir.   
   
Hükümetler her zaman insanların KYC'siz Bitcoin gibi özgür teknolojilere erişimini engellemeye çalışmıştır; Katolik Kilisesi'nin matbaaya verdiği tepkiye ya da Kuzey Kore'nin bugün interneti nasıl kullandığına bir bakın.   
KYC'siz Bitcoin'i günlük hayatınıza dahil etmek 2024'te o kadar da pratik değil. Ancak iyi haber şu ki, burada paylaşılan faydalar, insanların bu teknolojiye erişmesinin ve bundan yararlanmasının ne kadar kolay olduğunu gösteriyor.   
   
Hükümetlerin protokoller ve kullanıcıları üzerinde uygulamaya çalıştığı (ve başarısız olduğu) istilacı politikalar ne olursa olsun, teknolojik eğilim tarihsel olarak zamanla kazanıyor. Hükümetler teknolojinin kurallarını kendileri dikte etmek yerine bu kurallara göre oynamayı öğrenirler. Tarihsel olarak ABD doları kuralları belirlemeyi başardı; ancak Bitcoin, internet bağlantısı olan herkes için gerçekten anonim, özel finansal yaşamlar sağlarken kural kitabını yenilemek için burada.   
   
# Nasıl KYC'siz Bitcoin edinilir?   
KYC'siz Bitcoin almak için birkaç seçeneğiniz var:   
   
1) Merkezi olmayan eşler arası borsalardan satın alın: Muhtemelen en basit yol, Bisq, HodlHodl ve diğerleri de dahil olmak üzere çok sayıda KYC'siz Bitcoin borsası var. Bu platformlar tüm farklı ödeme yöntemlerini sunar, böylece KYC olmadan Bitcoin satın almak için her zaman bir yolunuz olur. Bununla birlikte, tüm merkezi olmayan borsaların eşit oluşturulmadığını ve kendi riskleriyle birlikte geldiğini unutmayın.   
   
2) Bitcoin'i kendi işinize/hizmetinize entegre ederek kazanın: Gelir getiren bir işletme işletiyorsanız, Bitcoin'i ödeme olarak kabul etmeyi düşünün. Sadece dünyadaki en sağlam parayı kazanmakla kalmayacak, aynı zamanda doğrudan bir KYC'siz Bitcoin kaynağına sahip olacak finansal egemenliğinizi korumak için kesin bir yol elde edeceksiniz.   
   
3) Bir Lightning düğümü çalıştırın: İşlemleri kendi Lightning düğümünüz üzerinden yönlendirmek, KYC'siz Bitcoin için bir başka harika pasif kaynaktır. Her şeyi ayarladıktan sonra, tek yapmanız gereken node'u çalışır durumda tutmaktır ve kullanmanız için hazır anonim Bitcoin akışına sahip olursunuz.   
   
4) Bitcoin madenciliği yapın: Son olarak, Bitcoin madenciliği yapmak KYC'siz Bitcoin almanın en kolay yoludur. İlk teçhizatınızı kurduktan sonra, KYC'siz Bitcoin madenciliği yapmak daha kolay hale gelir. Bitcoin madenciliği ile ilgili birçok adım vardır ve genellikle başlangıçta karlı olmayacaktır. Bu nedenle, Bitcoin madenciliğine başlamadan önce kapsamlı bir araştırma yaptığınızdan emin olun ve maliyetlerden tasarruf etmek istiyorsanız önce diğer seçenekleri değerlendirin.   
   
# Bitcoin'inizi KYC'den nasıl arındırırsınız?   
“Halihazırda KYC'lenmiş Bitcoin'im varsa, bunları KYC'den çıkarmanın bir yolu var mı?”   
   
Maalesef pek mümkün değil. Bir KYC borsasından Bitcoin satın aldığınızda, bu verileri hemen kayıt altına alırlar:   
   
1) Kişisel kimlik bilgileriniz ve banka bilgileriniz   
   
2) Tam olarak ne kadar BTC satın aldığınız   
   
3) Tam olarak satın aldığınız zaman   
   
4) Çekim yaptığınız BTC adresi   
   
5) İşlem alışkanlıklarınız   
   
6) İletişim kayıtları   
   
7) IP adresiniz ve cihaz bilgileriniz   
   
Kendi gözetiminizdeki cüzdana çektikten sonra Bitcoin'inizin gizliliğini korumak için başka bir şey yapmazsanız, bu borsa yaptığınız tüm diğer işlemleri takip edebilecektir.   
   
Kimse satın aldığınızı bilmeden veya nereye harcadığınızı göremeden Bitcoin'i temizlemek istiyorsanız, o zaman BTC'yi itibari para karşılığında geri satmanız, kurşunu ısırmanız ve ortaya çıkan sermaye kazancı vergisini ödemeniz ve itibari paranızı yukarıda belirtilen KYC olmayan Bitcoin kaynaklarından birine yatırmanız gerekecektir.   
   
Alternatif olarak, daha fazla gizlilik istiyorsanız ancak başkalarının bir zamanlar Bitcoin satın aldığınızı bilmesini önemsemiyorsanız, sadece kimsenin etkinliğinizi görmesini istemiyorsanız, ileriye dönük gizlilik araçlarını düşünmeniz gerekir. Samourai'nin Coinjoin'i en popüler olanlardan biriydi; ancak Samourai'ye yönelik son baskıdan sonra JoinMarket gibi diğer alternatifleri denemeniz gerekecek.   
   
Bunu yapmak Bitcoin'inizin geçmişini karıştıracak ve gerçek sahibini takip etmeyi çok daha zor hale getirecektir. İşlemlerinizin hedef alındığını ve özellikle de suç faaliyetleriyle bağlantılı olduğunu varsayarsak, bu tamamen kusursuz değildir. Ancak sıradan bir insan için, Bitcoin borsası gibi sınırlı bilgiye sahip kuruluşların faaliyetlerinizi takip etmek için teşvikleri ya da zamanları olmayacaktır. Bununla birlikte, coinlerinizi karıştırdığınızı bileceklerdir, bu da adresi hedef almak ya da karıştırıcı kullanan BTC adreslerinin daha küçük bir veri kümesine eklemek için bir neden olabilir.   
   
> Bu “çözümlerin” daha büyük bir sorun için geçici bir düzeltme olduğunu unutmayın. Kullanıcılar gizliliklerini iyileştirmek için kendi başlarına hareket etmek zorunda kalmamalıdır. Kullanıcıları Bitcoin'e dahil olurken en başından itibaren koruyan gizlilik öncelikli çözümlere ihtiyacımız var. Bugün en sevdiğimiz ana akım platformlar kadar sezgisel hissettirmesi gerekiyor. Zamanla, ağ yinelenmeye devam ettikçe bu mümkün olabilir, ancak yeni bir gizlilik teknolojisini hayatımıza entegre etmek ya da kendimiz yaratmak için her birimizin çaba göstermesi gerekiyor!   
   
Bu sonuçları anladığınızdan emin olun; ama bunların sizi Bitcoin'inizin gizliliğini artırmaktan alıkoymasına izin vermeyin.   
   
# Büyük resim   
Bugün KYC'den kaynaklandığını gördüğümüz tüm sorunlar, bozuk bir altyapı kullanarak bir sorunu çözme girişiminden kaynaklanmaktadır.   
   
Günümüz interneti, karşı taraf riskine dayanmadan verilerimizi etkili bir şekilde koruyabilecek bir güvenlik katmanından ciddi ölçüde yoksundur. Aynı sorun paramız için de geçerli. **Bitcoin bu iki sorunu da bizim için çözmek üzere burada.**   
   
Sadece Bitcoin fiyatı bile, zaman içinde zenginliği korumada ne kadar etkili olduğunu gösteriyor; ancak bugün Bitcoin üzerinde çok hızlı bir şekilde ortaya çıkan yeni uygulama katmanlarıyla, dünyanın üzerinde çalıştığı gerçekten güvenli bir internetin ortaya çıkışına tanık oluyoruz.   
   
Nostr gibi iletişim platformları, kullanıcılarını Elon Musk ya da başka bir şirket sözcüsü gibi karşı taraflara güvenmek yerine Bitcoin ile seslerini güvence altına alma konusunda güçlendiriyor. Diğerlerinin bu protokolleri benimsemesi için bireysel olarak yalnızca finansal olabilecek; ancak toplu olarak genel olarak özgürlük için faydalı olan bir satın alma teşviki var.   
   
Nihayetinde Bitcoin; parasal değer kaybı, kurtarma paketleri ve sahtekarlık üzerine kurulu bir dünyaya serbest piyasa mekaniklerini geri getiriyor. Bitcoin gibi teknolojiler, tıpkı insan vücudunun bir virüse verdiği tepki gibi, bu sorunlara verilen doğal tepkilerdir.   
   
Hükümet tarafından yönetilen yasama organı, bunlardan kaçınmak için kullanılan taktik ve araçlara ayak uyduramıyor. KYC gibi istilacı politikalar ve CBDC'ler gibi gözetim araçları, güvensiz bir internetin üzerinde, sıradan insanlar için bir mayın tarlasında yürümeye benzer bir ortam yaratıyor. Teknolojik gelişme hızıyla birlikte, siber suçlardaki karmaşıklık daha da artacak ve içine düşülmesi daha kolay hale gelecektir.   
   
# Sonuç   
KYC'siz Bitcoin satın almak, tutmak ve harcamak; finansal egemenliğin tadını çıkarabilmemizin ve herhangi bir sansür, değer kaybı veya hırsızlık riski olmadan servetimizi zaman içinde büyütebilmemizin tek yoludur.   
   
KYC borsaları aracılığıyla satın aldığınız ve kendi saklama alanınıza çektiğiniz Bitcoin, kesinlikle Bitcoin'in tasarlandığı gibi çalışmaya devam eder, ancak üçüncü tarafların Bitcoin varlıklarınızın faaliyetlerini izlemesini istemiyorsanızi nihai gizlilik için ellerinizi KYC'siz Bitcoin'e almanız gerekir.   
   
Her şey sizin ihtiyaçlarınıza bağlı. Gizlilik bazıları için çok önemli görünmese de, teknolojideki hızlı gelişmeler internetin gizlilik ihtiyacını her zamankinden daha fazla hale getiriyor.   

[Orijinal Makale](https://freedom.tech/the-benefits-of-no-kyc-bitcoin/?ref=yirmibir.org)  
İlk yayınlanma tarihi: 30/05/2024