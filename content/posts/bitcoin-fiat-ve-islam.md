---
index: 21
title: "Bitcoin, Fiat ve İslam"
meta: "Burada bitcoin forumundaki bir gönderinin bağlantısı var - Biz müslümanların da tartışması gereken, İslam ile ilgili konuları tartışıyorlar."
author: "Isimsiz"
authorURL: ""
translator: "Efe Çini"
translatorURL: "https://twitter.com/efecini"
slug: "bitcoin-fiat-ve-islam"
flag: "turkey"
img: 'bitcoin-fiat-ve-islam'
tags:
    - translation
---

[Burada](https://bitcointalk.org/index.php?topic=28374.0) bitcoin forumundaki bir gönderinin bağlantısı var - Biz Müslümanların da tartışması gereken, İslam ile ilgili konuları tartışıyorlar. Ne yazık ki, "İslam'da para nedir?" konusu topluluğumuzda pek de tartışılmayan bir konudur.

Fiat (devlet tarafından çıkarılan) para ve bu paranın faize dayalı olmasıyle ilgili endişelerim var. **Alım-satım için ne zaman devlet tarafından çıkarılan bir para birimin kullansak, ribaya bağlı bir sistem kullanırız.** ABD dolarları, Amerikan merkez bankası, federal rezerv tarafından daha küçük bankalara faizle (riba) borç verilerek yaratılır. Daha sonra bu daha küçük bankalar, gerçekte sahip oldukları paranın 9 veya 10 katını borç verdikleri (böylece süreçte daha fazla dolar yarattıkları) ve yaratılan/ödünç verilen her dolar için faiz aldıkları kısmi rezerv bankacılığını kullanırlar. **Dolayısıyla şimdiden, her ABD dolarının yaratıldığı ilk andan itibaren borç ve ribaya dayalı olduğunu görebilmekteyiz.** İşte [burada](https://www.youtube.com/watch?v=iFDe5kUUyT0#t=1133) bu bozuk sistemin nasıl çalıştığını iyi bir şekilde gösteren bir video var. Eskiden doların altınla desteklendiği zamanlarda, doların kullanılmasının helal olduğu iddia edilebilirdi, ancak artık durum böyle değil. Ve şimdi dünyanın geri kalan itibari para birimleri (**hatta İslam ülkelerinde bile**) dolara bağlı.

Müslümanların neden itibari para kullanmaması gerektiğinin tartışıldığı [bu belgeyi](https://asadullahali.wordpress.com/wp-content/uploads/2013/04/judgment-on-fiat-currency.pdf) buldum. Merak ediyorum - neden bu kadar yozlaşmış bir sistemi kınayan daha fazla hoca yok? Hükümetleri bu konuda konuşmamaları için onlara para mı ödüyor? Yoksa sadece bu konu hakkında cahiller mi? Bu çok büyük bir sorun! Her itibari parayla alım satım yaptığımızda, bu riba tabanlı sistemi meşru olarak kabul ettiğimizi söylüyoruz, oysa aslında biz Müslümanlar daha iyisini bilmeli ve alternatifler aramalıyız!

Ebu Hureyre r.a., Hz. Peygamber'in(sav) şöyle dediğini rivayet etti: Öyle bir zaman gelecek ki, faizi iştahla yememiş kimse kalmayacaktır. Eğer birileri yememiş olsa bile, buharı onu yakalayacaktır. [Ahmed, Ebu Davud, Nisai, İbn Mace]. Bu hadis, itibari para birimleriyle olan durumumuzu anlatıyor gibi görünüyor. Ayrıca İslam'da borcun SADECE 2 taraf arasında olması gerektiğini unutmayın - itibari para, borcu bir para biçimine dönüştürür ve bu da İslam'da borcun olması gerektiğinden farklı bir şekilde işlemesine sebep olur.

İdeal olarak en iyi sistem, altın ve gümüşe dayalı bir para birimine sahip olmaktır. Ancak, böyle sağlam bir para birimi yapmaya çalışan herhangi bir ülke veya şirket ABD hükümetinin baskısıyla karşılaşır. [Bir ülke altıa dayalı bir para birimini kullanmaya çalıştığında ne olduğuna bir bakalım](https://www.youtube.com/watch?v=PLJu0X14vmg). Burada kendisinin bir evliya olduğunu söylemiyorum ancak Kaddafi altına dayalı sağlam parayı geri getirmeye çalışıyordu. Ve bu ABD dolarını zayıflatacaktı - ve ABD'nin Libya müdahalesinin (ben buna inanıyorum) ana nedeni buydu.

Ayrıca bir de e-gold adında bir şirket vardı: Altına dayalı dijital para birimi çıkaran bir şirket. Bu ABD dolarını zayıflattığı için hükümet bu şirketi aşırı regülasyonlarla boğdu ve kapattı. Yani altın veya gümüşle desteklenen para birimi çıkaran bir şirket veya banka kurmaya çalışırsak, bu kurum kapatılacaktır. Çoğunlukla, istesek de istemesek de, itibari para birimleri kullanmaya zorlanıyoruz.

Ancak, amacımız sadece itibari para yaratıldığında onunla ilişkilendirilen tefecilikten tamamıyle kaçınmaksa, buna bir çözüm olabilir. Son zamanlarda bitcoin'i araştırıyorum - küresel, dijital, merkezi olmayan eşten-eşe çalışan bir para birimi. Bitcoin altın veya gümüşe bağlı olmasa da, **bitcoinler yaratıldığında tefecilik/riba ile ilişkilendirilememe avantajına sahiptir. Bitcoin, itibari para birimleri gibi ribaya bağlı olmayan bir para birimidir.** Bitcoin, bir bitcoin hesap defterini güvenli bir şekilde tutan küresel bir bilgisayar ağı üzerinde çalışır - merkezi bir otoriteye (hükümet veya banka) ihtiyaç yoktur - bu nedenle bitcoin bankacılar ve politikacılar tarafından yozlaştırılamaz ve değersizleştirilemez. Bitcoin hala emekleme aşamasındadır ancak dünya çapında çalışan ve faize/ribaya dayanmayan alternatif bir para birimine sahip olma olasılığı konusunda çok heyecanlıyım. Ayrıca bitcoin, paranızı saklamak ve göndermek için bir bankaya olan ihtiyacı ortadan kaldırır - bu nedenle bir bankanın paranızı kullanarak faiz ile kendileri için kâr elde etmek için kullanması konusunda endişelenmenize gerek kalmaz. Ayrıca, tek bir arıza noktası olmadığından (dosya paylaşımının kapatılamaması gibi) bitcoin ağını kapatmak basit bir iş değildir - bitcoin'i kapatmanın tek gerçek yolu dünya çapında tüm interneti kapatmaktır - bu, bitcoin'in kapatılmasını isteyen bankacılar için uygulanabilir bir seçenek değildir.

Bitcoin kullanmanın dezavantajı, fiyat oynaklığıdır ancak genel olarak fiyatı artmaya devam eder (sadece 2013'te fiyatı 50 kat arttı). Bitcoin'in oynaklığı, piyasanın böyle yeni bir teknolojinin gerçek fiyatını anlamaya çalışmasından kaynaklanmaktadır (şimdi neredeyse 5 yaşında oldu), bu nedenle zaman geçtikçe ve daha fazla insan kullandıkça, fiyat daha istikrarlı hale gelmelidir. **Ancak unutmayın, bitcoin'in fiyatı herhangi bir itibari para birimine sabitlenmemiştir. Bitcoin'in çalışması için itibari paraya ihtiyacı yoktur. İtibari para birimleri çöktüğünde/başarısız olduğunda/aşırı şiştiğinde, bitcoin hala hayatta ve iyi durumda olacaktır.**

İtibari paranızın bir kısmını (lütfen yalnızca kaybetmeyi göze alabileceğiniz parayı yatırın) bitcoin'e dönüştürmeden önce bitcoin hakkında mümkün olduğunca çok şey öğrenmenizi tavsiye ederim. **Bu yeni teknoloji, özellikle itibari para kullanmaktan kurtulmamızı sağlayacağından, görmezden gelemeyeceğimiz kadar önemlidir.** Ayrıca, itibari paranızın bir kısmını henüz altına ve gümüşe dönüştürmediyseniz, bunu da yapmalısınız. Biz Müslümanlar, faize dayalı itibari paradan kurtulmak ve helal alternatifler aramak için mümkün olan her adımı atmalıyız. Bu konularda cahil kalmamalıyız.

Daha fazla bilgi edinmek istiyorsanız, www.weusecoins.com ve https://en.bitcoin.it/wiki/Introduction adreslerine göz atın. Bitcoin'i çok daha ayrıntılı bir şekilde öğrenmek istiyorsanız, [orijinal bitcoin teknik dokümanını](http://www.bitcoin.org/bitcoin.pdf) okuyabilirsiniz. İsterseniz az miktarda bitcoin ile (ücretsiz) bile başlayabilirsiniz: http://trybtc.com/

Lütfen bitcoin'in gerçekte ne olduğunu anlamaya çalışmadan [bitcoin hakkındaki yanlış düşüncelerinizi](https://letstalkbitcoin.com/busting-bitcoins-bubble-bobbles) paylaşmayın. Lütfen önce kendinizi eğitmeye çalışın. Bitcoin hakkında herhangi bir sorunuz varsa, bunları yanıtlamak için elimden geleni yapacağım.

Düzenleme: [İşte bitcoin'in gelecekteki potansiyelini açıklayan hızlandırılmış bir kurs](https://www.youtube.com/watch?v=JP9-lAYngi4). Ayrıca [burada da bitcoinin fiyat balonlarından bahseden bir video var](https://www.youtube.com/watch?v=Piasa1WgHjA&t=1186s).

[Orijinal Makale](https://www.reddit.com/r/islam/comments/1tjgsp/bitcoin_fiat_and_islam/)  
İlk yayınlanma tarihi: 2013